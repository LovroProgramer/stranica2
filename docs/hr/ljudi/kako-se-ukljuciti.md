---
author: Vedran Miletić
---

# Kako se uključiti

Uključiti se u rad grupe možete kroz istraživački, nastavni, i aktivistički rad.

## Uključivanje u istraživački rad

[Istraživački rad](../istrazivanje-i-razvoj.md) Grupe za aplikacije i usluge na eksaskalarnoj istraživačkoj infrastrukturi temelji se na razvoju znanstvenog softvera. Nudimo koautorstvo na objavljenim istraživačkim radovima i promjenama u slobodnom softveru otvorenog koda.

Tražimo vještine programiranja u [C](https://www.cppreference.com/)[+](https://isocpp.org/)[+](https://isocpp.github.io/CppCoreGuidelines/CppCoreGuidelines)[-](https://hackingcpp.com/)[u](https://abseil.io/) i/ili [Pythonu](https://www.python.org/), korištenja [Gita](https://git-scm.com/) na [GitHubu](https://github.com/) i/ili [GitLabu](https://gitlab.com/) i snalaženja u operacijskim sustavima sličnim Unixu ([GNU/](https://wiki.installgentoo.com/wiki/Interjection)[Linux](https://wiki.archlinux.org/title/Kernel), [FreeBSD](https://www.freebsd.org/) i/ili [macOS](https://www.apple.com/macos/)).

### Stručna praksa za studente prijediplomskog studija Informatika

Grupa nudi mogućnost odrađivanja stručne prakse studentima treće godine [prijediplomskog studija Informatika](https://www.inf.uniri.hr/studiji/prijediplomski-studij) kroz uključivanje u razvoj softvera. Smjer razvoja je planiran u skladu s interesima grupe, ali smo otvoreni i za studentske prijedloge. Za izvođenje stručne praksu su predviđene radne stanice u prostoriji O-336, ali je moguć i udaljeni rad s vlastitih računala uz prethodni dogovor. Za više informacija javite se [voditelju grupe](index.md#osoblje) putem e-maila.

## Uključivanje u nastavni rad

[Nastavni rad](../nastava/index.md), prije izvedbe, iziskuje pripremu. Kako računarstvo brzo napreduje, priprema gotovo uvijek uključuje dopunjavanje i osvježavanje postojećih nastavnih materijala kako bi bili usklađeni s aktualnim stanjem stvari. Na web sjedištu je moguće predložiti dopune sadržaja bilo koje stranice među nastavnim materijalima korištenjem gumba `Uredi stranicu` u gornjem desnom uglu. Alternativno, moguće je s GitHuba klonirati [repozitorij gaseri/website](https://github.com/gaseri/website) koji uključuje izvorni kod čitavog web sjedišta i predložiti promjene korištenjem [Pull requesta](https://docs.github.com/en/pull-requests).

Dodatno, pojedini kolegiji imaju mogućnost uključivanja demonstratora u nastavu. Pozivi za izbor demonstratora se objavljuju na [web sjedištu Fakulteta informatike i digitalnih tehnologija](https://www.inf.uniri.hr/).

## Uključivanje u aktivistički rad

[Aktivistički rad](../aktivizam/index.md) se trenutno provodi u dvije skupine, [Archeri](../aktivizam/archeri.md) i [Mapapijri](../aktivizam/mapapijri.md). Na stranici svake od skupina možete pronaći informaciju kako kontaktirati članove.
